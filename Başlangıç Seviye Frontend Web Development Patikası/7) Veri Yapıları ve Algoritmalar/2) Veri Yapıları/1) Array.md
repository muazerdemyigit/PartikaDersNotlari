# **Arrays**

- Birden fazla bilgi bir arada tutulunca anlam kazanıyor olabilir. Bu bir arada tutulma işleminde array ve  linked list kavramlarından yararlanacağız.

- Hafızada `array`'ler yan yana tutulur. 

- `Arrays (Diziler)`, anlam ifade etmesi için birden fazla nesneye ihtiyaç duyabilir. Mesela, Şu an karşısında olduğunuz bilgisayar örneğini inceleyelim. Masaüstü bilgisayarlar, klavye-mouse-monitör üçlüsünü bir araya getirince anlam ifade eder. Herhangi biri olmadan bir işlem yapmanız olasıdır ama zorludur.

- Array (Dizi), dezavantajlarından biri olan hafıza problemini inceleyelim. Bilgisayar örneğimizden devam edelim. Hali hazırda bir klavye, bir mouse ve bir monitörümüz var. Yeni bir monitör aldığımızda daha büyük bir masaya ihtiyacımız var. Aynı şekilde yeni bir klavye veya mouse aldığımızda da aynı durum geçerli. Bir yerden bir yere taşırken zaman ve güç kaybına uğruyoruz.

- `Dynamic Arrays (Dinamik diziler)` ise yeni bir eleman için boşta yer tutmasından ötürü esnektir. Örneğin, bazı mutfak masaları açılan sürgülü bir yapıya sahiptir. Masanın küçük kaldığı durumlarda büyütmek için kullanılır. Dinamik dizilerde aynı mantığa sahiptir. Yeni elemanlar için yer tutarlar.

- Dynamic Array (Dinamik dizinin) dezavantajlarından biri ise hafızada fazladan yer kaplaması, gerçekleşecek olan bir diğer olayı engelleyebilir. Nasıl mı, hemen örnek ile kavrayalım. Masa örneğinden bahsetmiştik. Misafirleriniz bir işi çıkması durumunda fazladan yer kapladık ve hareket kabiliyetimizi kaybettik.

- Hep dezavantajlarını konuşuyorsun, e yahu bunun avantajı yok mu? Tabii ki var. Array'lerin birbirine bağlı olması ulaşılabilirliğini kolaylaştırır. Klavye-Mouse-Monitör örneğini vermiştik. Hepsi bir masada bulununca ulaşılması kolaydır. (Masa = Array, Klavye-Mouse-Monitör = Array Elemanı)
